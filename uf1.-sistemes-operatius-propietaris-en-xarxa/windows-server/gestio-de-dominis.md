# Gestió de dominis

## Domini

El **domini** és un component fonamental de l'estructura lògica de l'**Active Directory**. 

Per definició, es tracta d'un **conjunt d'objectes de tipus equip, usuari i altres classes d'objectes que comparteixen una base de dades de directori comú**. Aquests objectes interactuen amb el domini en funció dels seus respectius rols com ara, per exemple, els controladors de domini o simplement els equips membres de l'esmentat domini.

### Estructura organitzativa

#### Les unitats organitzatives \(UO\)

Les unitats organitzatives \(UO - Organizational Unit \) són els objectes contenidors més comunment utilitzats dins d'un domini **Active Directory**.  Encara que l'estructura de dominis i boscos \(DIT - Directory Information Tree \) és rígida i complexa, les UO són fàcils de crear, editar, moure i esborrar.

Aquest contenidor pot incloure molts tipus d'objectes tals com a usuaris, contactes, equips, impressores, carpetes compartides i per descomptat també altres unitats organitzatives.



