# Particions de disc

### Introducció <a id="introducci&#xF3;"></a>

Actualment, els discos tenen molta capacitat d'emmagatzematge. Això permet que es puguin fer subdivisions.

**Perquè crear particions?**

* Per poder instal·lar més d'un sistema operatiu \(_Dual boot systems_\).
* Per separar les dades del sistema de les dades dels usuaris. Els sistemes operatius inclouen **programes per gestionar les particions** amb les opcions més importants:
* Crear el sistema de particionat.
* Crear i esborrar particions.
* Redimensionar.
* Formatar...

Però també es poden trobar altres programes, fins i tot gratuïts, amb altres funcions que els primers no tenen:

* Moure particions.
* Clonar.

> Els sistemes més habituals per gestionar les particions són **MBR** i **GPT**.

#### Particionat MBR <a id="particionat-mbr"></a>

* Tota la informació sobre les particions es troba al final del primer sector del disc \(**MBR**\).
* Només es poden crear **4 particions primàries**.
* La mida màxima d'aquestes particions primàries és de **2 TiB**.

  Una de les particions primàries es pot marcar com a **partició activa**. Si hi ha diversos sistemes operatius, arrencarà el que es trobi en aquesta partició.

![](https://seicoll.gitbooks.io/sox/content/.gitbook/assets/uf1-mbr.png)

Per superar la **limitació de 4 particions** és possible fer que una d'aquestes 4 sigui una partició estesa.

La **partició estesa \(**_**extended partition**_**\)** serveix per contenir **particions lògiques**, tantes com es vulgui.

![](https://seicoll.gitbooks.io/sox/content/.gitbook/assets/uf1-mbr2.png)

#### Particionat GPT <a id="particionat-gpt"></a>

* Manté el sector MBR per compatibilitat però no l'utilitza.
* La informació es troba en els 33 sectors següents al MBR.
  * Aquesta informació està duplicada en els 33 últims sectors del disc.
  * En el primer sector \(l'últim en la 2ª GPT\) hi ha l'encapçalament de GPT.
  * En els altres 32 sectors hi ha la informació de les 128 particions.
* Totes les particions són primàries \(**no hi ha particions esteses ni lògiques**\).

![](https://seicoll.gitbooks.io/sox/content/.gitbook/assets/uf1-gpt.svg)

En l'espai lliure encara es poden crear moltes particions més.

